THE FOLLOWING TEXT IS IN HUNGARIAN! -- Uram! A késemért jöttem! -- Hol hagyta? -- Valami matrózban.  -- Milyen kés volt? -- Acél. Keskeny penge, kissé hajlott. Nem látta? -- Várjunk... Csak lassan, kérem... Milyen volt a nyele? -- Kagyló.  -- Hány részbõl? -- Egy darabból készült.  -- Akkor nincs baj. Megvan a kés! -- Hol? -- A hátamban.  -- Köszönöm...  -- Kérem... A csapos mesélte, hogy milyen szép kés van bennem.  Egy darab húszcentis kagylóritkaság.  -- Forduljon meg, kérem, hogy kivegyem...  -- Kitartás! A kocsmáros azt mondta, hogy amíg nem hoz orvost, hagyjam bent a kést, mert különben elvérzek. A kocsmáros ért ehhez, mert itt már öltek orvost is. Régi étterem.  -- De én sietek, kérem! És mit tudja az ember, hogy mikor jön az orvos? Kés nélkül mégsem mehetek éjjel haza.  -- Az orvos itt lakik a közelben, és a kocsmáros triciklin ment érte. Ha szurkált uram, hát viselje a következményeket.  -- Hohó! Azért, mert magába szúrnak egy kést, még nincs joga hozzá, hogy megtartsa. Ez önbíráskodás! Hála Istennek, van még jog a világon.  -- Nem is jogra hivatkoztam, hanem orvostudományra. A kocsmáros szerint az a recept, hogy bent maradjon a kés. Orvosi rendelet! -- Az orvos rendelkezzék a saját holmijával, a kés az én mûszerem! -- Hm... nehéz ügy...  -- Tudja mit? Nekem is van szívem, segítek a bajon. Kiveszem magából a késemet, és beteszek helyette egy másikat. Az is megteszi, amíg a mentõ jön.  -- Jól van. Csak ne legyen kisebb a kés, hogy jól elzárja a sebet, mert az egészség mindennél fontosabb, és recept az recept, hiába...  -- Nyugodt lehet. Egy nagy konyhakést nyomok be helyette.  -- Akkor rendben van.  -- Forduljon... meg... hopp!... így...  -- Most nyomja bele a másikat!... Gyorsan! -- Ez itt a polcon épp jó lesz, habár csak fanyelû.  -- Benne van? -- Fenét!... Hiszen alig vérzik a sebe. Itt, a csont mellett állt meg a penge, a porcok között... A mindenségit, kicsorbult a hegye! -- Nyomta volna a húsba, maga kezdõ! -- Várjon! Ráteszek egy vizes kendõt...  A szvetter egész jól leszorítja...  -- Higgye el végre, hogy kés kell bele! A vendéglõs tudja.  Itt naponta ölnek. Tegye be a kést. Mi az magának? -- Nem értek hozzá. Bicskázásért vállalom a felelõsséget, de mûtétért nem! Kérje meg erre a szívességre valamelyik matrózt.  Majd csak magukhoz térnek.  -- Jó, hogy említi! Uram! Maga leütötte tizenkét hajósomat.  -- Az egyikre ráesett a likõrösállvány, arról nem tehetek.  -- Az volt az elsõ fûtõ! -- Mit tudja ezt egy likõrösállvány? -- És ott fekszik a hajópincér. Hol lehet most pincért találni? A 'Honolulu-Star' reggel indul, és se fûtõ, se pincér, mert maga leütötte õket! -- Abban igazam volt. Hozzám vágtak egy korsót, és az ilyen magatartás sért.  -- Egyik sem vágta magához a korsót. Ezek ártatlanok.  -- Hát ki tette? -- Én.  -- Szerencséje, hogy haláltusáját vívja, különben most fejbe ütném... Jó napot.  -- Várjon! -- Nincs idõm. Sietek! -- Nézze meg, hogy nem kell-e kés a sebbe. Az ilyen szúrást nem szabad elhanyagolni. Lehet, hogy befelé vérzik.  -- Onnan nem szúrhatták meg. Csak várjon az orvosra, az majd segít magán, ha lehet. Ha nem, akkor nyugodjék békével.  -- Ajánlom magamat...  -- Sajnálom, hogy ilyen gyenge legénységet toborzott...  -- Halló! Fiatalember! Elkísérem. Volna egy ötletem, amivel pénzt kereshet.  -- Rendben van.  -- Várjon! Hej, csapos! Ha jön a kocsmáros, mondd, hogy elmentem járni egyet ide a közelbe. Ne féljen semmit, ha baj van, kést teszek a sebbe! Vigyázok... No, jöjjön! 2.  -- Sebesülésem miatt óvatosnak kell lennem. Merre akar menni? -- Nem tudom. Se pénzem, se dolgom.  -- Maradjunk a közelben, az orvos miatt. Ejnye, nem kérdeztem a vendéglõst, hogy pipázhatok-e ilyen súlyos állapotban.  Megkockáztassam? -- Nyugodtan. Mi lehet belõle? -- Semmi? -- A világon semmi. Legfeljebb meghal. Az meg úgyis elõfordulhat.  -- Teljesen igaz. Hát ide hallgasson. Én vagyok a 'Honolulu-Star' szállásmestere. Hogy hívják magát? -- Fülig Jimmy...  -- Miért van ilyen hülye neve? -- Mert szeretek nevetni, és valaki rám fogta, hogy olyankor fülig húzom a számat.  -- Csakugyan tejfölösképû alak. Jókora, csontos emberben ritkaság.  Hány éves? -- Huszonnégy...  -- Vakarcs.  -- A családja.  -- Ért a hajóhoz? -- Hülyéket kérdez... Byrd kapitánnyal kétszer voltam expedíción, suhanc koromban.  -- Milyen írása van? -- Folyó. Csak a nagybetût nem mindet ismerem.  Egy szállásmestertõl tanultam írni! -- Hülye! -- Az igaz! De a szállásmesterben ritka az okos.  -- Miféle okmányai vannak?! -- Ezt kikérem magamnak! -- Szóval semmilyen írása sincs? -- Rendõrségtõl van! -- Az jó.  -- Nahát akkor nincs semmi baj! Valparaisóban kaptam egy írást a kapitánytól, hogy mindennap jelentkezni kell a felügyelõ úrnál, és két óra után nem mehetek az utcára.  -- Az nem jó! -- Nekem mondja? Azért jöttem el Valparaisóból.  -- Benne van a hajóskönyvben? -- Ezt visszautasítom.  -- Törölték? -- És ha igen! Mi közöm hozzájuk? Ismer engem könyv nélkül minden hajósa a világnak! -- Én is attól félek. Akar dolgozni? -- Nem.  -- Miért? -- Elvesztettem a meggyõzõdésemet.  -- És ez mitõl jön? -- Tavaly Nápolyban loptam egy kockás felöltõt, és azóta úgy érzem, hogy úrnak születtem. Elhatároztam, hogy többé nem dolgozom.  -- Azelõtt dolgozott? -- Nem. De hiányzott az elhatározás.  -- Nézze... nekem hajópincér és fûtõ kell, különben kirúgnak, és nincs munkám.  -- Nem baj. Azt együtt csinálhatjuk! Én értek hozzá.  -- Fogja be a száját... Itt Port Szuezben sem fûtõt, sem pincért nem találok hajnalig. Akkor indul a 'Honolulu-Star' tovább.  Az idényben vagyunk. Hát ide hallgasson: itt van nálam a fûtõ és a pincér papírja. Álljon be helyettük. Maga ellátná kettõnek a munkáját.  Ritkán láttam ilyen erõs bivalyt.  -- Hízelgéssel nem megy semmire! -- De talán mással. Két ember fizetése innen Tahitiig valóságos kis vagyon. Maga megkeresheti az egészet egyedül... Fél napot fûtene, felet kiszolgálna. Senki sem tudná, hogy a fûtõ és a pincér egy személy.  -- És mikor aludnék? -- Hát, amikor megérkeztünk Tahitibe. Ha sokat mondok, öt hét az egész. Odáig két ember fizetését kapná. Na jön?...  Nézze, már készülõdnek.  -- Rendben van! Elfogadom! -- Éjjel Wilson Hutchins amerikai fûtõ, nappal José Pombio spanyol pincér! Ezt jegyezze meg! Tud spanyolul? -- Néhány elõétel nevét, de azzal úgy-ahogy megértetem magamat.  -- Hol tanult meg elõételnyelven beszélni? -- Barcelonában mûködtem egy étterem kirakatában mint transzparens, hosszú ideig.  -- Az micsoda? -- A kirakatban ültem, hurkák és lepények között, idõnként bólogattam, a hasamra mutattam, és végül következett egy vigyor, amitõl kigyulladt néhány villanykörte a gyomromon.  -- Jó állás.  -- Csak ész kell hozzá, és úri megjelenés. Mosolyogni meg remekül tudok! Attól van a nevem: Fülig Jimmy! -- Tehát? -- Beállunk mind a hárman. José Pombio, Wilson Hutchins és Fülig Jimmy! És máris követte a társát, aki egy haldoklótól igazán meglepõ fürgeséggel sietett a dokkok felé.  3.  Fülig Jimmy talpig világfi volt. Külsejére, modorára igen sokat adott, szerette a muzsikát, állandóan látogatta a filmszínházakat, és savanyúcukorkákat hordott magánál, mint a jó társaságbeli urak.  Feltûnõ ismertetõjele volt, hogy szeretett mosakodni, amit senki sem értett. Szikár, vállas alakjához nem illett a kamaszosan sima arc, amely azonban csontos és széles volt, középen egy jókora szájjal és hatalmas fogakkal. Örökös vigyora nemegyszer tévedésbe ejtette azokat, akik kissé könnyelmûen a külsejük után ítélik meg embertársaikat, és ezért a vigyorgó Jimmyt felületesen kezelték vagy kicsúfolták.  Az ilyen emberek, felépülésük után, sokat gondolkodtak a látszat megtévesztõ benyomásairól, és elhatározták, hogy a jövõben senkirõl sem vonnak le következtetéseket alapos tájékozódás híján.  Különös ismeretsége a szállásmesterrel úgy kezdõdött, hogy Fülig Jimmy a Port Said-i 'Elintézõ' nevû vendéglõben a vacsoráját fogyasztotta, és egy kis füzetkét olvasott. Szokása szerint aránylag úri külsõvel tette ezt, ami nem vonatkozik gombhíjas, sárga kabátjára, tépett gyapjúingére, valamint harisnyáira sem. Az utóbbiakra már csak azért sem vonatkozhat, mert az egyiket négy év elõtt Brüsszelben hagyta. Azonban a felsõ zsebébõl egy selyem zsebkendõ csücske kandikált ki, és a nyakából egy kifogástalan, finom mívû kerékpáráttételen nyeles pápaszem, úgynevezett "lornyon" függött, amit csak igen elõkelõ és idõs úrihölgyek viselnek. Egyik kezével evett, a másikkal a lornyont tartotta, és a korsónak támasztott könyvet olvasta, ami figyelemre méltó teljesítmény, ha tekintetbe vesszük, hogy Fülig Jimmynek kitûnõ szeme volt, viszont a lornyon üvege erõsen nagyított. De az ember néha kénytelen kisebb- -nagyobb áldozatot hozni az úri látszat kedvéért.  Közben az 'Elintézõben' tartózkodó húsz-egynéhány matróz már jó tíz perce verekedett. De Fülig Jimmy csak akkor figyelt fel, amikor egy korsó a feje mellett tört szét a falon. Ekkor felállt, és erõsen nagyító üvegein át körülnézve, hûvös figyelemre méltatta a társaságot.  -- A fejemre igen kényes vagyok, uraim -- mondta pedáns szigorral --, tehát az ilyen ingerkedést lehetõleg mellõzzük.  Még be sem fejezte korholását, amikor a második korsó repült feléje úgy, hogy a vállát súrolta.  -- A verekedésnek ezennel vége! -- jelentette ki határozottan.  A többit tudjuk... Fülig Jimmy elkezdte kidobálni a verekedõket. Mire befejezte a nagytakarítást, vagy húsz ember feküdt ájultan szerteszét, és csak a Tahitibe készülõ 'Honolulu-Star' nevû luxushajó legényei tizenkét fõnyi csoporttal képviseltették magukat aznap a Port Szuez-i közkórházban. (Közöttük José Pombio spanyol pincér és Wilson Hutchins amerikai fûtõ.) Ezek után kifizette a vacsoráját, leemelte az ájult kormányost a könyvérõl, és elment. Csak a kése miatt jött ismét vissza, amikor is találkozott a szállásmesterrel.  És este már munkába állt egy hajón, két ember helyett, de dupla fizetésért. Boldog volt.  Ismét dolgozott! Így jár, aki verekszik.  4.  A 'Honolulu-Star' New York kikötõjébõl indult Gibraltáron és a Szuezi-csatornán át San Franciscóba, India és a csendes-óceáni szigetek érintésével. A világ leghosszabb járatú luxushajója volt, szeszélyes milliomosok, világhírû filmsztárok és elkényeztetett hamiskártyások igényeinek megfelelõ berendezéssel.  A szalonban elõkelõ, finom emberek unatkoztak naphosszat, kisebb csoportokban. A vacsorákat csodás estélyi ruhák és ékszerek felvonulása tette ünnepélyessé. Szertartásos vidámság, udvarias barátkozás, megjegyzések idõrõl, tengerészeti szakkérdésekrõl, a gépekrõl, a hajózásról és mindenfélérõl, amihez nem is konyítottak; ez jelentette a társas életet.  A bárban halk, finom dzsessz, pezsgõ, hollandi ginevre és angol whisky. Egy-egy durvább egyéniségû milliomos, az indiai ültetvényesek közül, olykor mulat, ami abból áll, hogy dalszövegeket ordít, és egy pezsgõsvödörrel a fején vezényli a zenekart.  Ezt a többiek megszólják. És kissé irigylik.  Aztán elérik a Vörös-tengert, ahol a kisebb flörtök s nagyobb szabású tengeribetegségek poétikus idõszaka következik. José, a pincér mindenkihez szolgálatkész, tréfás, és különös kézügyességével szeret tüntetni. Sajnos olykor mérsékelt jó szerencsével. A zsonglõrök rossz szelleme üldözi. Elõfordul, hogy valamelyik hölgyre mosolyog, és mintegy oda sem nézve, könnyedén tölti a teát, de közben, hogy, hogy nem, a forró vízsugár egy idõs úr kopasz fejére ömlik. Ebbõl nagy botrány lesz, és néhányan a spanyol pincér azonnali távozását követelik a kapitánytól. De a családapák minden tekintélyüket latba vetve pártfogásukba veszik, mert a gyerekek sokat mulatnak azon, hogy Fülig Jimmy leönti az utasokat. És mi az, amit nem tesz meg egy szülõ a gyermekéért? Ezzel szemben lenn a kazánházban Wilson Hutchins (az amerikai fûtõ) olykor állva aludt mint a lovak, és amikor felriadt, meleg húsokat húzott elõ a belsõ zsebébõl. Mire elérték a Bab el Mandeb-szorost, már képes volt enni is álmában.  A fõgépész félt tõle, mert azt hitte, hogy megszállott. Egy arab fûtõ végét akarta vetni ennek az állapotnak, és beledöfött Hutchinsba a lapáttal, de ezt nem fogja tenni többé, mert azóta olyan az orra, mint egy különleges formájú burgonya.  Így álltak a dolgok Adennál. Aden után fenn az étteremben José, a pincér aluszékonysága tûnt fel. A fõgépész a kazánház lépcsõfeljárójánál állva hallotta, amikor az elsõ tiszt jelentette a kapitánynak, hogy José pincér folyton álmos.  A gépész erre szerényen megjegyezte, hogy Wilson Hutchins, az egyik fûtõ is állandóan alszik, és úgy véli, hogy valahol egy cecelégy lehet a hajón, amely ezeket a szórványos álomkóreseteket okozza.  A kapitány szerint a gépész hülye volt a pálinkaivástól, ami elég kézenfekvõ feltevésnek látszott ahhoz, hogy a tiszt is elfogadja.  Mr. Irving, a hajó legkülönösebb utasa õszintén szívébe zárta Josét, a sorsüldözött zsonglõrt és álomkórgyanús pincért. Mr. Irving nem lehetett idõsebb húszévesnél, de annyinak sem látszott. Szmokingban úgy hatott, mint valami leány. Szép, gömbölyû szemöldöke, csodálkozó, nagy fekete szeme, szabályos, finom arca meghatóan kisfiús volt. Alig beszélt, olyankor is halkan, udvariasan szólt, és nem érintkezett senkivel, leszámítva az elsõ közös étkezés szokványos bemutatkozását.  Csakis Mr. Gould társaságában mutatkozott a hajón. Ezt a Gouldot szívbõl gyûlölték az utasok. Kövér, óriási, õsz ember volt, és mindenki úgy érezte, hogy zsarnokoskodik a bájos fiatalember felett.  Pedig oly csendes, oly szomorúan elõkelõ volt ez az ifjú, mint aki papnak készül, vagy mély gyászban van.  Penang elõtt furcsa esete volt vele Josénak. A kikötõbõl egy maláj óriás jött a fedélzetre. Bilincset tört, szöget evett, és izmait játszatta néhány fillérért. Hatalmas izmai voltak. Késõbb a japán dzsiu-dzsicu birkózás fogásait mutatta be a matrózoknak. José ott szaladgált fel-le a lépcsõkõn, frissítõvel, tortával, de valamelyik rosszul kiszámított, nagy ívû, kecses mozdulata révén a sétafedélzetrõl pontosan az erõmûvész fejére pottyant egy habos torta.  A maláj hörögve kaparta magáról a csokoládés habot, csattogtatta hatalmas fogait, és végül lovagias mosollyal fojtva el dühét, közölte, hogy Josét szétmorzsolná, ha nem lenne tekintettel az elõkelõ környezetre.  A spanyol pincér igen erélyes hangon többféle elõétel nevét kiáltotta oda a bennszülöttnek, amitõl az érthetõen felbõszült.  -- 'M`Bisung! Glonga! Bon-Bon!' -- hörögte a maláj.  -- 'Omlette... a la Sevilla!' -- üvöltötte José.  -- 'Sihungi! Mizonga dzur bsefár!' -- 'Olla potrida!' -- idézte a pincér transzparens korából, és lerohant. Ott állt lihegve a maláj elõtt, és az utasok, boldogan a sok egyhangúság után, mindenfelõl összecsõdültek.  Fenn a korlátnál állt Mr. Irving, szokott szomorúságával, és lenézett unott, közömbös arccal.  A maláj megvillogtatta fehér fogait. Ismét mosolygott.  -- Mit ez akar gyenge fehér... Én megenni õt...  -- Hát csak fogj hozzá -- mondta José.  -- Én nem ütni! Hindu önvédelem... Te üss oda teljes erõdbõl.  Én csak kivédeni.  -- Az nem lesz jó... -- szabadkozott José.  -- Te ütni! Fogás biztos, gyors, úgysem találni.  -- Hát jó. Mehet? -- Mehet.  Fülig Jimmy kíváncsi volt a fogásra. Biztos dzsiu-dzsicu.  -- Na ütni! -- sürgette a maláj. -- Lesz meglepetés! Csakugyan nagy meglepetést okozott. Mert hogy valaki egyetlen pofontól valóságos szaltót csináljon, négy utast és több kisasztal málnaszörpöt felborítson, az igazán meglepõ.  A maláj orrán, száján, fülén dõlt a vér, és a jobb szemétõl a szája széléig felrepedt a bõre. Így pihegett kissé elterülve, miközben a négy utas állandóan sürgette, hogy keljen fel róluk.  Ezalatt José aludt egy keveset. Állva. Mint egy idõs paripa.  A maláj ordítva ugrott fel.  -- Nem számít! Te lenni balkezes! Én várni ütés jobbról.  José vállat vont.  -- Nem lehet minden pofon mellé egy forgalmi rendõrt állítani.  -- Ütni agyon... téged! Nekirohant. José kissé hátrált, mert a maláj ragadt a málnaszörptõl, és a pincér féltette a szép, aranygombos ruháját. Gyorsan elhelyezett egy horogütést, hogy az elsõ támadó hevet lefékezze.  Aztán kibújt egy balkezes egyenes alatt, és könnyedén felütötte a bennszülött állát.  Ekkor egy rúgás érte.  Szabálytalan, pimasz, sportszerûtlen rúgás.  Fülig Jimmyt elöntötte az indulat, és szörnyût kiáltott: -- 'Insalada fritte... a la Escorreal!' Ettõl mindenkiben meghûlt a vér. Tisztában voltak vele, hogy az ókori mór hódítóktól származó esküvést hallották, amelyet spanyol ifjak csak olyankor hangoztatnak, ha élet-halál küzdelemre szánják magukat.  És ugrott! Könyökhajlásba kapta a maláj nyakát, és a dereka mellé szorította.  A bennszülött bivalyszerû, fekete nyakizmai kidagadtak az erõfeszítéstõl, és...  És ekkor Fülig Jimmy véletlenül felpillantott a sétafedélzetre.  Amit látott, attól kis híján elengedte a malájt meglepetésében.  Mr. Irving, a korlátra könyökölve, odavágott feléje a szeme sarkából biztatóan, pajtásosan, mintha azt mondaná, hogy: "Rajta! Tanítsd meg!" José egyet csavart a nyakon, egyet emelt térdével a gyomron, amitõl a bennszülött messze repült és akkorát zuhant, roppant testének teljes hosszában, hogy a hajó beleremegett.  Valamennyi szemlélõ önkéntelen tapsba tört ki. A malájt, mint ledöfött bikát az arénából, a lábainál fogva kihurcolták a porondról.  José, mint egy fáradt hegedûmûvész, könnyed mosollyal hajlongott, szorongatta a saját kezét, csókokat hintett, de véletlenül nekihátrált a büfének, amely állványostól felborult, és a társaság felét lefröcskölte jeges italokkal.  ...Csengõ, vidám, kellemes kacagás hangzott a magasból. Mindenki felnézett. Mr. Irving nevetett a korlátnál. De ekkor megjelent a nevelõ roppant alakja, és a tiszta gyerekhang nyomban elhalt. A fiatalember komoran, elõkelõen távozott.  -- Õrült alak ez a pincér, de férfi -- jegyezte meg a kapitány. És a körszakállas, vörös képû szállásmester felé fordult. -- Tudja maga, hogy milyen kemény kezû fiú ez? -- Én tudom -- felelte szomorúan a szállásmester, de errõl nem mondott bõvebbet.  5.  -- Uram... három hete nem aludtam...  -- Csak két hétig bírja még -- suttogta a szállásmester. -- Az ilyesmit meg lehet szokni idõvel...  Szép, langyos este volt, de kissé fülledt. A Maláj-félsziget és Szingapúr között csillogó, fekete hullámokon rohant a gõzös, és Fülig Jimmy a kazánházból vezetõ vaslépcsõ tetején ült, a szállásmester mellett.  -- Csak vigyázzon -- súgta a szakállas. -- Feltûnõ, hogy mindig alszik. Senki más nem ácsorog alvajáró módján.  -- Mit csináljak, ha olyan élénk utasok vannak itt? -- Ha felfedezik, hogy José pincér és Hutchins fûtõ egyazon ember, akkor engem is kidobnak a csalásért.  -- Ne féljen, már csak két hét, addig elvirrasztok valahogy.  -- Aludjon most egy félórát itt a lépcsõlejárón...  Majd felkeltem idejében.  Felelet helyett a pincér már aludt is.  ...Késõbb felrezzent, mert valaki megérintette a vállát.  -- Hagyjon még... -- motyogta -- maga hóhér... Csak öt perc...  -- Ébredjen, idegen! Felrezzent. Nagyon elcsodálkozott, amikor meglátta, hogy ki ül mellette a vaslépcsõn... Mr. Irving! -- Pszt... -- súgta. -- Mr. Gould azt hiszi, hogy alszom.  Fogadja legmagasabb elismerésemet, pincér. Maga pompás fiú! Ezt akartam mondani.  A gumiba ágyazott gépek tompán zakatoltak alattuk. Különben csend volt. Mr. Irving ott ült mellette, a vaslépcsõn, de olyan ünnepélyesen, mint aki komoly szertartást végez.  -- Jól elbánt azzal a bennszülöttel -- mondta elismerõen. -- Ugye, maga nagyon erõs? Megengedi... hogy megtapintsam a karizmát? -- kérdezte szinte kenetteljesen.  -- Na ne hülyéskedjen! Az ifjú szeme felragyogott.  -- Ugyebár ez sértés?! -- kérdezte örömmel.  -- Hm... Úgy tesz, Mr. Irving, mintha részeg lenne.  -- Engem még sohasem sértettek meg.  -- Ne mondja. Olyan erõs? -- Nem tudom. Senkit sem ütlegeltem még. Mondja, idegen, hogy történik ez a mûvelet? -- Na ne ugrasson! Nem tudja, milyen az, amikor odasóznak? Láthatta eleget, ha az utcán járt.  -- Én soha életemben nem sétáltam még nyílt utcán.  -- Nem sétált?... Hát... kicsoda ön... Mr. Irving? Nem Mr... Irving? -- Én inkognitóban vagyok.  -- Az miféle viselet? -- Inkognitó az, ha valaki álnéven él...  -- Nagyszerû! Akkor én is inkognitóban vagyok! Szintén szélhámos? -- Haha! Igazán kedves alattvaló maga, José pincér, de megyek, mert Mr. Gould még észreveszi a távolmaradásomat.  -- Mit fél attól a pasastól? Ha akarja, holnap leöntöm ebédnél egy adag marinírozott hallal, ...a la tournedot.  -- Ne, ne!... Nagyon kérem, kedves goromba úr! Szegény jó atyám teljhatalmú nevelõmmé tette Fernandez bácsit, õ a régensherceg, és ebben meg kell nyugodnunk.  -- Kissé homályos elõttem, amit mond. Annyi bizonyos, hogy a pofa nem tetszik nekem, és szívesen odaütögetném a fejét bármihez, ami szilárd és dudoros.  -- Ó!... Ember! Ne merészelje! Ön derék dolgozó, és kegyeinket élvezi, de ez súlyos büntetést vonna maga után... És most, kedves idegen, mennem kell... Egyszer majd ismét beszélgetünk. Nagyon jól szórakoztam önnel. Ezért megjutalmazom! Akar pénzt? -- Mi?...  -- Nem ismerem jól a pénz értékét. Ha ötszáz dollárt adok, az sok? Nem, nem! Az túl kevés, és megbántom vele...  -- Hogy... hogy mit?... Mi az, kérem? -- Megvan! Egyszer Isten kegyelmébõl parancsoló nagybátyám megjutalmazta valamelyik hûséges hívét, és kétezer dollárt adott neki. Ez tehát nem olyan csekélység, hogy szégyenkeznem kelljen miatta!... Tessék, jóember...  ...Elõhúzta a tárcáját, és átadott kétezer dollárt, azután vállon veregette a pincért, és otthagyta.  Nem hitte, hogy ébren van, vagy ha igen, akkor a fiú õrült, és a hatalmas, ronda ember az ápolója. Két... ezer... dollár! Ezen az eseten érdemes gondolkozni! De hiába tartotta ilyesmire érdemesnek az esetet, mert rajtaütésszerûen elaludt.  MÁSODIK FEJEZET 1.  José pincér aludt. Aludt, miközben egy pillanatra megállt a levessel, aludt, amíg a szakács tálcára tette a húst, és aludt, amikor egy svéd magántanár ölébe kitálalta.  Az ordításra felriadt.  Hutchins, a fûtõ is aludt. Aludt, amíg a szén begurult a kazánba, aludt, miközben felemelte a lapátot, és aludt, midõn leejtette a fõgépész lábára.  Az ordításra felriadt.  Az elsõ tiszt közölte a kapitánnyal, hogy José, a pincér állandó aluszékonysága súlyosbodott. A gépész közölte a kapitánnyal, hogy Hutchins, az amerikai fûtõ már csak percekre ébred fel, ha éppen ver valakit. Néhány matróz összesúgott. Furcsa tünet harapódzik el a hajón. Már ketten megkapták. A szállásmester közölte Fülig Jimmyvel, hogy baj lesz, mert ha a gyengélkedõket megfigyelik, kiderül, hogy egyik sincs itt, csak Fülig Jimmy szolgál a hajón mint átváltozómûvész. Fülig Jimmy megint csak azt mondta, hogy nem õ a hibás, hanem az utasok. Túlságosan eleven mindenki a hajón.  Azonnal megnyugodnának a kedélyek, ha más is álmos lenne. Azt ígérte a szállásmesternek, hogy majd megkísérli egyensúlyba hozni a dolgot. Másnapra azután gondoskodott róla hogy az utasok élénk hangulata csökkenjen.  És ezt nem kellett volna tennie! Pontban fél négykor délután (ázsiai idõszámítás szerint) a hosszúsági és szélességi fokok bizonyos számadatainak megfelelõ helyen, teljes szélcsendben folytatta útját a 'Honolulu-Star', tizennyolc tengeri csomó sebességgel, a Malakka-szoros felé. A sétafedélzeten egy szalonzenekar muzsikált, és az egyik utas azt mesélte két hölgyismerõsének, hogy a hajón valami nincs rendben. Állítólag egy álomkórgyanús eset fordult elõ, de titkolják az utasok elõtt.  Négy óra 10 perckor (ázsiai idõszámítás szerint!) a hajóorvos a kapitány intézkedésére magához rendelte a szállásmester útján José Pombiót, a pincért, és Wilson Hutchinst, a fûtõt.  Egyszerre! Négy óra 12 perckor (idõszámítás fenti világrész szerint) a szállásmester a kabinjába ment, és gyermekkorából visszaidézett imádságokat mormolt. Bizonyos volt benne, hogy törlik a nyilvántartott tengerészek névsorából.  Négy óra húsz perckor José, a pincér megjelent az orvos elõtt, aki éppen egy könyvben lapozgatott izgatottan.  'Az álomkór különleges megjelenési formái, amikor szórványos megbetegedések alapján lép fel, és kísérõ tünetei elmosódnak.' A leírás egy hajó esetét vette példának, ahol egyetlen cecelégy került a rakománnyal együtt a fenékbe, és még mérsékelt égöv alatt is képes volt a ragályt terjeszteni.  Az orvos felnézett a könyvbõl. Ott állt elõtte José, a pincér, könnyed testtartással, és szerényen hortyogott.  -- Halló! -- Ki beszél?! -- riadt fel José.  Az orvos nézte. Hm... Gyanús! Szenvedõ arc, ernyedt vonások, mélyen ülõ szem, bárgyún nyitott száj, szabálytalan légzés.  -- A feje fáj? -- Igen.  -- Dohányzik? -- Inkább innék valamit.  -- Nem kínáltam! -- Elég baj, mert dohányzom.  -- Járt Afrikában? -- Két éve.  -- Szülei élnek? -- Az anyám.  -- Az apja mibe halt meg? -- Búcsúba. Heveny lövöldözés meg minden ilyesmi...  -- Iszik? -- Most, hogy meghalt, nem hiszem.  -- Ember! Ne tréfáljon! Itt komoly dologról van szó! Fáj valamije? -- Itt a bordánál nyilall...  Az orvos betett valamit a fülébe, amirõl lelógott egy gömbölyû hangerõsítõ. Ezt Fülig Jimmy bordáira helyezte.  -- Sóhajtson.  Fülig Jimmy megragadta a bordáin nyugvó fémet, és belekiáltott: -- Csiklandós vagyok! Az orvos üvöltve ugrott hátra, mert úgy érezte, hogy egy nehézüteget sütöttek el a füle mellett.  -- Ostoba alak!... Megsiketít... Mióta érzi ezt a fájdalmat a bordáin? -- Amióta a kormányos a sötétben véletlenül rálépett.  -- De most már menjen! -- Kérem szépen... nem kaphatnék valamit fejfájás ellen?...  Nagyon fáj a fejem.  Ez hazugság volt. De az orvos elhitte, és azonnal odament a szekrényhez. Fülig Jimmy követte. Messzirõl látta azt a kis tartályt, amin ez állt felírva egy címkén: ÓPIUM Ez sûrûn alkalmazott gyógyszer errefelé, a megváltozott éghajlat és a szokatlan táplálék miatt gyakorta fellépõ emésztési zavarok ellen.  Az orvos már kivett egy fejfájás elleni port, amikor csörömpölést hallott. Az ostoba pincér lelökött az asztalról egy poharat.  -- Hordja el magát! José elsietett. De amíg az orvos hátranézett a csörömpölésre, addig gyorsan a zsebébe csúsztatott az ópiumostartály belsejébõl vagy hat kisebb doboz gyógyszert, több mint felét az ópiumkészletnek.  Ez 4 óra 44 perckor történt. (Greenwichi idõszámítás szerint: 4 óra 12 perc, 8 másodperc!) Közvetlenül az uzsonnaidõ elõtt.  Öt óra 15-kor a kapitány felszólította az utasokat, hogy mindenki õrizze meg a nyugalmát, a hajó rendelkezik a járvány lokalizálásához szükséges eszközökkel.  A pánik akkor tört ki, midõn a három úr, akik uzsonna után elaludtak, csak hosszas élesztgetésre tértek magukhoz. Az egyik Mr. Gould volt, a hatalmas nevelõ. Ez aludt a legmélyebben. Pedig uzsonnatájt még igen élénk volt.  Most mélyen aludt.  Másnap, reggeli után (9 óra 27 másodperc az északi és déli szélesség megfelelõ fokai között) két újabb utas merült mély álomba, és délben a kapitány utasította a rádióst, hogy tudakolja a közelben tartózkodó hajók neveit. Esetleg segítségre szorulnak.  Dráma az óceánjárón! Az utasok nagy része ekkor már sejtette, hogy azon hátborzongató tengerésztörténetek egyikét élik át, amelyeket oly sokszor kigúnyoltak, mint például a 'Kísértethajó', vagy nem is szólva a 'Bounty lázadóiról', akik emberhúst is ettek.  Azzal valamennyien tisztában voltak, hogy még ötven év múlva is megoldatlan lesz a rejtély a hajóról, amely csendesen siklott Szingapúr kikötõje felé, a gát mellett megállt, de nem szállt ki utas, egy hang sem hallatszott a fedélzetrõl: mindenki meghalt! A 'Honolulu-Star' tragédiájáról filmet gyártanak, és az emberek beülnek csinos nõismerõseikkel a moziba, hogy megnézzék.  Azután azt mondják majd: "Marhaság!" Egy koppenhágai zeneszerzõ erélyesen követelte, hogy a kapitány bocsássa le a mentõcsónakokat, és ki-ki meneküljön, amerre tud.  Miután a kapitány ezt megtagadta, jegyzõkönyvet akart felvenni az esetrõl, de közben elaludt.  Az emberek bezárkóztak kabinjaikba. A rettegés, a rossz elõérzet lett úrrá mindenkin.  És egy utas végre igazán jól érezte magát. Este lenn, a bárban még zongorázott is.  Az állítólagos Mr. Irving volt ez az utas. Ugyanis nevelõje minden étkezés után nyomban elaludt. Mélyen és sokáig.  Elõször csak az ebédlõben üldögélt egy órácskával tovább a fiatalember.  De másnap (a járvány tetõfokán dühöngött úgy az ázsiai, mint a greenwichi idõszámítás szerint) Mr. Irving bekukkantott a bárba, ahol a zenekar tüzes foxtrottokat játszott félálomban.  Éjfél felé a fiatalember dúdolni kezdett. Az arca kipirult, a szeme csillogott, és titokban bizonyára hõn óhajtotta, hogy bárcsak tartós lenne ez az epidémia.  Már a harmadik napja dühöngött az álomkór. Az admiralitás rövid üzenetváltás után azt ajánlotta, hogy a 'Honolulu-Star' közölje állandóan a helyzetét és útirányát, továbbá ajánlatos lenne a hajón található legyeket gyûjteni az elõrelátható egészségügyi szemle részére, hogy akad-e cecelégy közöttük.  Egy örmény levélboríték-gyáros drámai egyszerûséggel közölte a kapitánnyal, hogy leprája van. Ilyen eddig csak rémdrámákban volt! -- Ember! -- suttogta a szállásmester, aki élõsúlyának felére fogyott rövid idõ alatt. -- Ezt maga tette! -- Igen -- felelte õszintén Fülig Jimmy. -- Maga mondta, hogy feltûnõ a hajón, ha két ember állandóan alszik. Most már csak az különös, ha ébren van valaki.  -- Hogy csinálta?! -- Ópiummal. Nem lehet semmi baj. Mindenki csak annyit kap, amennyi az ópiumhoz mellékelt adagolási táblázaton úgy van feltüntetve, hogy "súlyos betegek számára". Az pedig nem lehet veszélyes adag.  -- Ha... kiderül... Én bûntársa vagyok. Tíz évet kapunk.  -- Istenem... Érdemrendet nem kínálhatnak ezért. El sem fogadnám.  -- Hej! Szállásmester! -- kiáltotta feléjük az egyik tiszt. -- Menjenek a legénnyel a raktárba! Fogjanak legyet, és vigyék az orvoshoz! -- A legyeket is gyógykezelik? -- csodálkozott Fülig Jimmy.  A legénység teljes számban légyvadászaton volt. Õk is elindultak a szállásmesterrel. Pokoli hõség volt az Indiai-óceánon.  Különösen itt, a gépház mellett. Fülig Jimmy mint fûtõ derékig levetkõzve járt, a hõségen kívül elsõsorban azért, mert egyetlen ingét José, a pincér használta.  -- Ember! Vessen véget a járványnak! -- könyörgött a szállásmester.  -- Nem jön rá senki, nyugodt lehet.  Ide-oda jártak a poggyászraktárban. Fülig Jimmy megállt egy hatalmas utazóláda mellett.  -- Mi a csoda! Ezt jól megcsinálták! Nézze csak! A ládán hatalmas tábla függött.  (fejjel lefelé!) ------------------------------------- |              VIGYÁZAT!             | |    NEM SZABAD LEFELÉ FORDÍTANI!    | |               KIÖMLIK!             | ------------------------------------- -- A mindenségit a sok hülyének -- szitkozódott a szállásmester --, jöjjön, fordítsuk meg ezt a poggyászt.  Már éppen hozzáfogtak volna, amikor valaki erélyesen kopogott a láda oldalán, és érdes, borízû hang szólalt meg belülrõl: -- Most már csak hagyják így, ha Adenig a fejemen álltam benne.  -- Mi az, hej?! Ki maga? -- Menjenek a fenébe.  Hát ilyen még nem volt! A világ legpimaszabb potyautasát fedezték fel.  -- Hé! -- kiabálta a szállásmester. -- Tudja, hogy mi vár egy potyautasra, ha karanténba kerülünk? -- Miért kerülne a hajó karanténba? -- Ragály van! -- Valakit megfertõztek hülyeséggel? -- A mindenségit...  Kinyitotta a ládát, és...  Üres volt! A láda, amelybõl egy másodperc elõtt beszélt valaki! Bután állt... A szállásmester keresztet vetett.  Varázslat...  -- Ilyen alakok fenyegetnek engem -- jegyezte meg az iménti hang a hátuk mögött. Megfordultak.  Egy toprongyos öregember állt elõttük.  Fülig Jimmy ijedten kiáltotta: -- Piszkos Fred!...  2.  Különös jelenség volt az öreg. Mellig érõ, kissé hegyes formájú õsz szakállát babrálgatta hosszú, keselyûkarmokban végzõdõ kezével. Apró ravaszságait, nagy töprengéseit szakállának néma hangszerén mintegy lezongorázta, ahogy lassan játszadozott a hosszú, szerteálló, piszkosszürke, gyér szõrzettel. Az arcán néhány gömbölyû, nagy szemölcs, jellegzetes, karvalyszerû orr, legörbülõ, széles száj és csillogó, okos, nyugtalan, apró szemek, némi vörös nedûvel keretezve.  Kócos, szürkésfehér hajszálai a homlokára csüngtek szét, és egy beidegzõdött mozdulattal idõnként tarkójára tolta, vagy a nyakát vakargatva lassan elõretolta az orra hegyéig szakadt, szennyes, ellenzõs sapkáját, egy igen elnyûtt, piszkos, de mégis kapitányi sapkát.  Mert Piszkos Fred kapitány volt.  Így járt szájról szájra a neve, így ismerték a tengeröblök nagy kikötõvárosaiban és kis halászfalukban egyaránt, így említették, ha bûnügyek kapcsán szóba került a neve: "Piszkos Fred, a kapitány!" Hogy hol és milyen hajón, mikor és milyen minõsítés alapján lett kapitány, ezt még a fegyintézetek és bûnügyi nyilvántartók sem tisztázták, annyi más körülménnyel együtt, amelyek Piszkos Fred személyével összefüggésben idõnként felmerültek, de afelõl senkinek sem lehetett kétsége, hogy Piszkos Fred valóban kapitány. Ki is lenne kapitány, ha nem õ, aki név szerint ismeri a világ összes révkalauzát, pertuban van az ausztráliai csarungi törzs varázslójával, és olyan ciklonban csak egyszer hajózott eddig, hogy közben kialudt a pipája. (De utóbb kiderült, hogy ez a pipa nem volt Watson gyártmányú manillagyökér.) Fekete szvetterén a legforróbb idõben is felgombolta a magas nyakat.  Vastag nadrágját keménnyé és szabályosan gömbölyûvé formálta az idõ.  Valaha csíkos zsakett lehetett, de ez már csak nyomokban látszott e ruhadarabon. Különös módon, bokában a cipõ mellé gyûrte be a szárat, amibõl nyilvánvaló, hogy nem õrá szabták eredetileg. Ez különben kitûnik abból is, hogy hosszát a begyûrés mûvelete sem csökkentette megfelelõen, mert még mindig a mellkasáig ért. Állítólag a hosszától még feljebb is húzhatná, de nem teszi, mert a nadrág hónaljban kissé bõ.  Idõnként zsebre dugta a kezét, megrántotta a nadrágját, és imbolygó felsõtesttel elindult. Volt a lényében valami csodálatos közöny és kihívó megvetés mindenkivel szemben.  De a legszembeötlõbb egyéni jellemvonásként mégiscsak az élt róla a köztudatban, hogy õ a világ legpiszkosabb embere. Ez olyan közvetlen, bizonyításra nem is szoruló benyomás volt, mint a filozófia rendszerének bármelyik, úgynevezett õsténye.  Napbarnított arca mint nagy misztériumot õrizte az utolsó mosdás idõpontját. Csak annyi látszott futólag is kétségtelennek, hogy ez az idõpont találgatás tárgyát sem képezheti mint közelmúlt dátum.  Egyáltalán kétségesnek látszott, hogy ez az ember valaha tisztálkodott-e.  A szállásmester önkéntelenül hátralépett, mint a mûértõ, ha végre szembekerül egy nagy hírû alkotással.  Fülig Jimmy percekig nem bírt szólni.  -- Mit csodálkozol? Talán azt vártad, hogy egy bérmaruhás hajadon bújik elõ aládából? -- Hogy jöttél ki onnan egyáltalán? -- Hátul. Van a ládán egy "mûvészbejáró". Adenig a fejemen álltam.  Teljes huszonnégy órát töltöttem el így, mint valami kõvé vált erõmûvész. Az egyik ostoba rakodó fordítva tette le a poggyászt.  -- Miért nem nyitotta ki elõl? -- Beletört a kulcs a zárba. Ha az ember a fején áll, megesik az ilyesmi. Huszonnégy óráig tartott, amíg tótágast állva a hátsó deszkát meglazíthattam, hogy kijárjon. Most mindent tudtok, hát menjetek a fenébe.  -- Hohó! -- mondta a szállásmester. -- A hajón járvány van. Ilyenkor fõbenjáró bûn eltitkolni a potyautast.  -- Hm... talán megvesztegessem? -- Sok pénzt kellene kapni ahhoz! Egy járványra vonatkozó adat eltitkolásáért tíz év jár a gyarmaton! -- Igaz -- bólintott mélabúsan Piszkos Fred.  -- Nézze -- szólt közbe Fülig Jimmy --, ha mi azt mondjuk, hogy maga önként jött elõ, akkor a kapitány enyhébben fogja fel az ügyet.  -- Csak te ne védj -- felelte mélységes megvetéssel Piszkos Fred, azután hátratolta a sapkáját, zsebre csapta a kezét, és ormótlan inga módján elindult a feljáró irányában. Gyerünk. Igazatok van! A járványra vonatkozó felvilágosításaimat nem titkolhatom tovább, mert bajom lehet belõle. Azonnal szólok a kapitánynak, hogy tartóztassa le azt a disznót, aki ópiummal mérgezi az utasokat.  A szállásmester meghökkent.  -- Mi... mi van... Freddy bátyám -- hebegte Fülig Jimmy.  -- Na csak gyerünk! Legfõbb ideje! Tíz évet ülni az én koromban nem kellemes. Ráérek öreg napjaimra lustálkodni.  Legalább ötvennyolc éves volt.  -- No de... honnan veszi ezt az... ópium izét? -- Ne akarj becsapni, Fülig José. A sötét raktárfolyosón hevert az arab fûtõ. Gyanúsan hortyogott. Felhúztam a szemhéját, és láttam mindent. Ópiummal akarsz megtéveszteni? Engem? Most elõretolta a sapkáját, és úgy indult a lépcsõ felé.  -- Várjon! -- ugrottak feléje egyszerre ketten.  -- Nem lehet! Igaza volt a szállásmesternek. Járvány az járvány, és adatok titkolása meg ilyesmi, az kész életveszély.  -- De hát beszéljünk...  -- Nincs értelme Fülig Hutchins. Mivel vesztegethet engem meg, ilyen fõbenjáró ügyben, két szegény ördög. Eressz, sietek...  -- Ide hallgasson, kapitány -- szólt rövid gondolkozás után Fülig Jimmy --, minek cifráznánk a dolgot? A markában vagyunk. Mondja meg, hogy mit akar, és kész! Tudom, hogy irgalmatlanul kiszipolyoz most bennünket, mert kapzsi és kegyetlen. Tessék.  Piszkos Fred gondolkozott, egyik keselyûkarmával a fogát piszkálta, másik kezével egész keskenyre sodorta a szakálla végét.  -- No jó! Ne húzzuk az idõt. Te adsz kétezer dollárt, és kész.  Fülig Jimmy halottfehér lett.  -- Honnan vegyek... ezer dollárt? -- A hátsó zsebedben találsz egy bõrtokot tükörrel, fésûvel és egy Limából való autóversenyzõ aranyplakettjével. Ott van a kétezer dollár.  Fülig Jimmy elszántan a zsebébe nyúlt, hogy leszúrja ezt az embert.  -- A gyöngyházkés nem kell -- mondta fáradtan a kapitány, és elõhúzott valahonnan egy muzeális jellegû, félméteres forgópisztolyt --, ha mindenáron ráadást akarsz adni, elfogadom az aranyplakettet, de csak amíg háromig számolok. Egy...  Fülig Jimmy fogcsikorgatva átadta a bõrtokot, amely nyomban eltûnt a rengeteg nadrág hátsó zsebében. Ezután Piszkos Fred utálkozó, fáradt, megvetõ arckifejezése tûnõdve irányult a szállásmester felé.  Az rettegett.  -- Maga fizesse ki nekem elõre Hutchins fûtõ teljes fizetését Port Saidtól Tahitiig, összesen százhetvenöt dollár nyolcvankét centet -- mondta végül.  -- Csak... százharminc dollárt kap a fûtõ.  -- Egy közönséges lapátoló. De Hutchins elsõ osztályúnak minõsített, különilletményes, mert a haditengerészet négy év elõtt szakképzett kazánkovácsnak igazolta, tehát a biztosítás levonásával százhetvenöt dollár és nyolcvankét cent jár. Nem hagyom kizsákmányolni magamat.  A szállásmester fogai hangosan megcsikordultak. De fizetett.  Piszkos Fred gondosan átszámolta a pénzt. Százhetvenhat dollárból visszafizetett tizennyolc centet.  -- Nekem nem kell több, mint amennyi a tisztességes munkáért jár.  De azt megkövetelem.  A szállásmestert ez a túlzott módja az üzleti tisztességnek nem hatotta meg.  -- Szegény Fülig Jimmy munkabérét vágta zsebre! -- Ne féltsd te Fülig Jimmyt -- nyugtatta meg a stewardot. -- Ez addig ver Tahitiben, amíg kifizeted neki Hutchins munkabérét is, az utolsó centig. Alapos ember.  A szállásmester döbbenten nézett Jimmyre.  -- Ez igaz?...  -- Sajnos -- ismerte be szemérmesen a fiatalember. -- Ez a Piszkos Fred a vesékbe lát.  -- Most menjetek a fenébe, és minden étkezéskor hozzatok le egy elsõosztályú menüt. Halat csak rántva eszem.  Ezután bement a ládájába, és hozzálátott, hogy megtömje a pipáját.  -- Ketten voltunk, és nem tudtunk elbánni vele! -- dühöngött a szállásmester, amikor a vaslépcsõn felmentek.  -- Ezzel nem lehet. Két év elõtt Delhiben kilopta a háromezer éves Buddha rubinszemét, és egy sorompó piros üvegjelzõjével helyettesítette. Nagy botrány lett, mert amikor a Buddha belsejében fellobogott az örömtûz, az Isten szeme azt hunyorogta a hívõk felé, hogy: "Stop!... Stop!... Stop! " Amikor a fedélzetre értek, a kapitány revolverrel a kezében vitatkozott egy csoport utassal, és néhány matróz éppen kipróbálta a mentõcsónakokat.  3.  Másnap Fülig Jimmy beszüntette a ragályt, abban a reményben, hogy ezzel megszûnik az álmosság, tehát helyreáll a rend. Az ópium hatásának megszüntetésétõl gyors eredményt várt. Ebben nem is csalódott. A méregkeverés beszüntetése néhány órán belül csakugyan meglepõ eredménnyel járt.  Déli tizenkét óra húszkor a 'Honolulu-Star' vészjeleket adott le, orvosokat, gyógyszert és egészségügyi katonaságot kért a hajón pusztító járvány ellen Szingapúrból.  Egy óra tízkor a matrózokat felfegyverezték, és életbe léptették a vesztegzár esetére szóló rendkívüli intézkedéseket.  Ugyanis az utasokon jelentkezett az átmenet nélküli kábítószer- -elvonás valamennyi ártalmatlan, de heveny tünete. A madzagnagyiparos hûlni és zsibbadni kezdett, ellepte a hideg verejték, és csak azt kérte, hogy leányának üzenjék meg: utolsó pillanatában is ellenezte házasságát. Valamennyi utas tûrhetetlen fõfájásról panaszkodott. Ez az álomkór legpregnánsabb kísérõ tünete... Az orvos úgy érezte, hogy hõs, akirõl könyvet fognak írni, mert a szörnyû kór ott lüktetett a koponyájában, de azért vitézül járt kabinról kabinra betegeihez, és csak akkor ült le kimerülten egy kötélcsomóra, amikor az utolsó injekciós tût is beletörte a különc svéd hölgy alsókarjába.  Az ilyen orvosokról nemegyszer megemlékezik a szépirodalom.  Az utasok már jóval kevesebb heroizmussal viselték el sorsukat.  Sikoltozás, sírás, kiabálás töltötte be a hajót. A bostoni ügyvédnél látási zavarok léptek fel, az argentínai mûvirággyáros követelte, hogy forduljanak vissza. De a legtöbben valami érthetetlen oknál fogva csökönyösen ragaszkodtak ahhoz, hogy azonnal bocsássák le a mentõcsónakokat.  Közben Mr. Irving egy tizennégy éves fiúcskával kétcentes alapon karambolozott. Ebéd után halkan fütyörészett a társalgó rádiókészüléke mellett, és általában pokolian jól érezte magát.  Fülig Jimmy most már látta, hogy nagy baj lesz, ha leleplezik véletlenül. Elsõsorban a nyomokat eltüntetni! Délután beosont az orvos kabinjába. Az üres ópiumdobozaiba beletöltött szódabikarbónát, és visszatette õket a helyükre. Azután megkönnyebbülten távozott.  Most már nem derülhet ki a bûne, akkor sem, ha esetleg keresik az ópiumot.  A szállásmester egész nap útban volt a poggyászraktár felé, Piszkos Fred igényei ügyében. Vacsorához langusztát követelt, és 'Chateau Irá'-t. Az Isten tudja, hogy hol szoktatták rá.  Délben Szingapúr utasította a 'Honolulu-Star'-t, hogy nyomban álljon meg, közölje a helyzetét, és igyekezzék fenntartani a rendet az utasok között. Segélyhajó útban van, megfelelõ orvosi segítséggel, addig is hirdessék ki a vesztegzárat, és az elõírásokat minden tekintet nélkül, a legradikálisabban alkalmazzák...  Estére néhányan jól érezték magukat. Az étteremben egy-két utas kissé nyugodtabb hangulatban vacsorázott, de a pánik ott terpeszkedett felettük, az Indiai-óceán vihar elõtti mozdulatlanságában.  Az arcok továbbra is sápadtak voltak, most már a félelemtõl.  Kivétel: Mr. Irving, aki a rémnapok alatt több mint egy fontot hízott. Mert Mr. Gould továbbra is kitartóan aludt. Délelõtt ugyan felébredt, de ebéd után nyomban elszenderedett.  Délutáni szenzáció: José, a pincér, eltûnt. Valószínû, hogy öngyilkosságot követett el. A bostoni ügyvéd szerint nem lehetetlen, hogy ámokfutó lett, ami velük is elõfordulhat, mert sûrû kísérõ tünete az álomkórnak. A kapitányt megkérte, hogy ebben az esetben õt nyomban lõje le, és amikor megnyugtató ígéretet kapott, sírva tördelte a kezét. Voltak, akik fertõtlenítõszerrel füstölték a kabinjukat, ezek állandóan köhögtek.  Mr. Irving délután krikettezni tanult.  Az étkezés szenzációja José volt. A pincér, aki váratlanul megkerült.  Tehát mégsem lett ámokfutó, vagy ha igen, úgy elfáradt, és abbahagyta. Úgy látszik, pihent is kissé, mert asztalkendõvel a karján, frissen jött az étterembe. Az utasok köréje sereglettek, nézték, tapogatták, kérdésekkel halmozták el.  -- Hol volt?! -- Mikor gyógyult meg? -- Beszéljen...  Fülig Jimmy fölényesen mosolygott.  -- Hölgyeim és uraim, ha szabad szólanom, valamennyien a hisztéria áldozatai voltunk. A hisztéria éppolyan ragályos, mint a nátha, de nincs semmi értelme, és az ember mindenféle rosszat érez.  Ilyenkor a hölgyek hisztérikák lesznek. Hol hallottak már olyan betegséget, amelynek nincs halálos áldozata? Miféle járvány az, amelyikbe nem hal bele senki? Az utasok összenéztek. Csakugyan lehet ebben valami...  Fülig Jimmy még fölényesebb vigyorral folytatta: -- Ha csak egy ember meghalna, akkor én is elismerném, hogy jaj nekünk! Az Egyenlítõn túl lehetséges, hogy néhány óra vagy nap múlva nincs egy élõlény a hajón. De ki halt meg eddig? Kérdem önöket, tisztelt turisták: ki halt meg? Mr. Irving jött be kissé zavartan: -- Kérem, segítsenek az orvost keresni...  Szegény nevelõm, Mr. Gould meghalt...  4.  Tíz perccel késõbb egyetlen utas sem tartózkodott a kabinján kívül.  Itt a halál! A hajó fedélzete, társalgója, lépcsõi elhagyatottak és félelmetesen csendesek voltak. A kapitány az orvos társaságában nyomban Mr. Gould fülkéjéhez sietett, kinyitotta az ajtót és megállt a küszöbön. A kabinban világos volt. Kívülrõl is láthatta a hatalmas tetemet, nyitott szájjal, hátrasüppedt fejjel, szalmaszínû bajusszal.  Az orvos tétován csavargatta a fejét jobbra-balra. Határozottan õszült valamit az utóbbi napokban.  -- Halott. Ez nyilvánvaló.  -- Meg sem nézi? -- Kérem... a halott közelében... egy szúnyogcsípés elegendõ... és a hajó ezekben a súlyos napokban... orvos nélkül marad...  A kapitány szája megvetõen lebiggyedt.  -- Rendben van.  Odalépett a halotthoz. Elöl, ahol nyitva volt a pizsama, a mellére helyezte a tenyerét, az arca fölé hajolt, és felhúzogatta a szemhéjakat, de ez formaság volt, nem bírt fontossággal.  A jéghideg, merev kéz csak halott emberé lehetett.  -- Meghalt -- mondta, és kijött.  A gyönyörû 'Honolulu-Star' csendes és kihalt volt, mint egy igazi kísértethajó. Csak a személyzet õdöngött ide-oda nyomott hangulatban, hogy a dolgát végezze. A nappali égbolt szürkésfehér lett, a tenger nyugtalan, sárgászöld színûre vált, és a levegõ forrón, párásan nehezedett az óceánra.  Az eset után Fülig Jimmy úgy állt ott, magára maradva az étteremben, mint akit fõbe lõttek... hogyan halt meg a nevelõ? Hiszen... nincs járvány... Az ópiumadag még súlyos betegnek sem lehetett halálos.  Vagy... mégis járvány? --tél -- súgta...
